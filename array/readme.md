# Esercizi Array

## Array 01

Rotazione in avanti di un array int[]
Il metodo deve modificare l’array ricevuto in ingresso facendo “ruotare” in avanti di una
posizione tutti i valori. L’ultimo valore dovrà quindi essere spostato all’inizio dell’array.

## Array 02

Scambio delle due metà in un array int[]
Il metodo deve modificare l’array ricevuto in ingresso scambiando la
prima e la seconda metà dell’array. I valori in ciascuna metà devono mantenere
l’ordine originale. Se un array ha lunghezza dispari, il valore centrale deve
rimanere inalterato al suo posto.

## Array 03

Concatenazione di due array int[]
Il metodo deve restituire un nuovo array della “giusta” e
corretta dimensione che contiene la concatenazione dei
due array in ingresso.

## Array 04

Determinazione valore più frequente in un array boolean[]
Il metodo deve determinare quale è il valore true o false che è più “frequente” all’interno
dell’array e restituire come tipo java.lang.Boolean uno dei seguenti valori:
true se il valore più frequente è true
false se il valore più frequente è false
null se l’array è “vuoto” (lunghezza 0) o se contiene la stessa quantità di true e false.

## Array 05

Verifica ordinamento crescente o decrescente in un array int[]
Il metodo deve verificare se il contenuto dell’array è ordinato in maniera
“crescente”, “decrescente” o indefinita. Il valore restituito dal metodo
dovrà essere: 1 (=crescente)
-1 (=decrescente)
0 (=indefinito, nessun ordinamento o array “vuoto”).

## Array 06

Compattamento numeri pari e dispari in un array int[]
Il metodo deve restituire un nuovo array che contiene prima tutti i valori pari e poi
tutti i valori dispari dell’array in ingresso, mantenendo lo stesso ordine con cui i
valori pari e i valori dispari sono disposti.

## Array 07

Trovare le posizioni con valore massimo in un array int[]
Il metodo deve restituire un nuovo array che contiene le posizioni (indici) degli elementi
con valore massimo. Il valore massimo può trovarsi infatti anche in più
posizioni all’interno dell’array.

## Array 08

Conteggio dei valori in comune tra due array int[]. Il metodo deve determinare
quanti valori in comune ci sono tra i due array in ingresso, ovvero quei valori che
si trovano in entrambi gli array. All’interno di ciascuno dei due array un certo
valore può eventualmente ripetersi più volte ma deve essere considerato come
un singolo valore (non deve essere conteggiato più volte).

## Array 09

Trovare coppia di valori con somma 0 in un array int[]. Il metodo deve verificare
se esiste una coppia di valori (contigui oppure no) la cui somma sia 0. Se esiste
tale coppia (la prima trovata), deve essere restituita in un array di esattamente 2
elementi. Se non esiste, deve essere restituito un array “vuoto” (lunghezza 0).

## Array 10

Eliminazione dei valori minimo e massimo di un array int[]. Il metodo deve
restituire un nuovo array che contiene tutti i valori dell’array in ingresso
escludendo però i valori minimo e massimo (che possono ripetersi anche più
volte nell’array).
